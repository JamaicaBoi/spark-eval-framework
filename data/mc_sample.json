[
    {
        "id": 1,
        "title": "Data Management for Business Readiness",
        "description": "การจัดการข้อมูล (Data Management) เป็นทักษะสำคัญสำหรับองค์กรยุคใหม่ที่มุ่งสู่การตัดสินใจด้วยข้อมูล (Data-Driven Decisions) ผู้เรียนจะได้ฝึกการจัดระเบียบข้อมูลจากแหล่งต่าง ๆ โดยเริ่มจากการทำความสะอาด (cleaning) ผสาน (integrating) และจัดให้อยู่ในรูปแบบที่สามารถใช้งานได้จริง (structured format) พร้อมทั้งออกแบบโครงสร้างข้อมูล (schema/model) เพื่อรองรับการใช้งานทางธุรกิจ",
        "who": "บุคลากรที่ต้องจัดการข้อมูลจากหลายแหล่ง เช่น Excel, CSV, หรือ DB Extract และต้องการเปลี่ยนข้อมูลดิบเหล่านั้นให้เป็นชุดข้อมูลที่สะอาด มีโครงสร้าง และพร้อมใช้งาน เพื่อสนับสนุนการวิเคราะห์ข้อมูลในงานของตนเอง หรือเพื่อส่งมอบให้แผนกอื่น เช่น ฝ่ายบริหาร ฝ่ายขาย หรือทีม Data/AI นำไปใช้ต่อในการสร้างผลลัพธ์ เช่น Dashboard, Report, Automation หรือเป็นข้อมูลตั้งต้นสำหรับโมเดล AI โดยเฉพาะในบริบทที่ข้อมูลต้องถูกส่งต่ออย่างถูกต้อง ชัดเจน และมีคุณภาพ เพื่อให้เกิดความต่อเนื่องในการทำงานระหว่างทีม",
        "competency": "ผู้เรียนสามารถจัดเตรียมข้อมูลเพื่อตอบโจทย์ทางธุรกิจ และอธิบายผลกระทบของข้อมูลต่อการตัดสินใจหรือกระบวนการทำงานได้",
        "key_method": "ผู้เรียนจัดเตรียมข้อมูลโดยผ่านการทำความสะอาด ผสาน หรือจัดระเบียบข้อมูลให้อยู่ในรูปแบบที่พร้อมใช้งานจริง และอธิบายผลกระทบต่อการตัดสินใจ",
        "method_component": "\n**การจัดเตรียมข้อมูล (Data Preparation)**: กระบวนการจัดการข้อมูลดิบเพื่อให้พร้อมนำไปใช้วิเคราะห์หรือประกอบการตัดสินใจ โดยประกอบด้วยการทำความสะอาดข้อมูล (Data Cleaning), ผสานข้อมูล (Data Integration) และจัดระเบียบข้อมูล (Data Organization)\n*Data Cleaning*: กระบวนการตรวจสอบ แก้ไข และกำจัดข้อมูลที่ไม่ถูกต้อง ไม่สมบูรณ์ ซ้ำซ้อน หรือไม่เกี่ยวข้องออกจากชุดข้อมูล เพื่อยกระดับคุณภาพและความน่าเชื่อถือของข้อมูลก่อนนำไปใช้วิเคราะห์และตัดสินใจ ประกอบด้วย (รูปที่ 1)\n- ตรวจสอบค่าที่หายไป (Missing Values): ค้นหาช่องข้อมูลที่ว่างเปล่า แล้วกำหนดวิธีจัดการ เช่น เติมค่าด้วยค่าเฉลี่ย มัธยฐาน หรือลบแถวที่ไม่สมบูรณ์\n- ตรวจหาค่าผิดปกติ (Outliers): ใช้สถิติ เช่น Z-Score หรือ IQR เพื่อระบุค่าผิดปกติ จากนั้นพิจารณาจะเก็บหรือลบออก\n- ลบข้อมูลซ้ำ (Duplicates): ตรวจหาข้อมูลที่ซ้ำกันด้วยคีย์หลัก (Key Field) แล้วลบให้เหลือรายการเดียว\n- ตรวจสอบประเภทข้อมูล (Data Type Validation): ตรวจสอบว่าแต่ละคอลัมน์ใช้ประเภทข้อมูลที่ถูกต้อง เช่น ตัวเลข วันที่ หรือข้อความ\n- บันทึกการทำงาน (Data Cleaning Log): จดบันทึกสิ่งที่แก้ไขเพื่อความโปร่งใสและตรวจสอบย้อนหลังได้\n*Data Integration*: กระบวนการเก็บรวบรวมข้อมูลที่มีแหล่งที่มาที่แตกต่างกัน แล้วนำมาเก็บไว้ในที่เดียว เช่น ข้อมูลจากระบบภายในองค์กร ข้อมูลจากแอปพลิเคชัน ข้อมูลจากแพลตฟอร์มบนโซเชียลมีเดียและแหล่งที่มาอื่น ๆ โดยมีวัตถุประสงค์เพื่ออำนวยความสะดวกในการค้นหาและสามารถนำไปใช้งานต่อได้อย่างง่ายดาย โดย 4 องค์ประกอบสำคัญในการทำ Data Integration (รูปที่ 2)  ได้แก่\n- การรวบรวมข้อมูลจากแหล่งที่มาต่าง ๆ เช่น ข้อมูลจากระบบหลังบ้าน แผนกต่าง ๆ ภายในองค์กร หรือ ข้อมูลจากแหล่งที่มาภายนอก\n- การแปลงข้อมูลให้อยู่ในรูปแบบที่เป็นมาตรฐานเดียวกัน เพื่อให้คนภายในองค์กรสามารถนำข้อมูลไปใช้ต่อได้อย่างมีประสิทธิภาพ\n- การจัดเก็บข้อมูลในพื้นที่เก็บข้อมูลส่วนกลาง คลังข้อมูล (Data Warehouse) หรือ Data Lake โดยจำเป็นที่จะต้องเปิดให้ผู้ใช้เข้ามาเรียกดูและนำข้อมูลไปใช้งานต่อได้\n- การจัดส่งข้อมูล เป็นกระบวนการที่ช่วยให้ผู้ใช้สามารถเข้าถึงข้อมูลได้ โดยผ่านช่องทางหรือโปรแกรมต่าง ๆ เช่น API นอกจากนี้ควรมีการอัปเดตข้อมูลสม่ำเสมอเพื่อความถูกต้อง และกระบวนการรักษาความปลอดภัยของข้อมูล\n**การออกแบบโครงสร้างข้อมูล (Data Structure Design)**: คือ กระบวนการกำหนดโครงสร้างของข้อมูลชุดสุดท้ายให้ชัดเจนและเป็นระบบ และที่สำคัญคือต้องสามารถรองรับการใช้งานทางธุรกิจได้ ใน MC นี้ ผู้เรียนสามารถเลือกออกแบบโครงสร้างข้อมูลในรูปแบบที่เหมาะสมกับงานของตนเองได้ \n*ทางเลือกที่ 1: การออกแบบตารางข้อมูลปลายทาง (Output Table Design)\nเป็นวิธีการจำลองหน้าตาของตารางข้อมูลสุดท้ายที่ต้องการจะใช้งานจริงในโปรแกรมที่คุ้นเคย เช่น Excel วิธีนี้ช่วยให้เห็นภาพผลลัพธ์ที่จับต้องได้และสอดคล้องกับเป้าหมายการสร้าง Dashboard หรือ Report โดยตรง\nองค์ประกอบหลัก:\nกำหนดชื่อคอลัมน์ (Column Headers): ตั้งชื่อแต่ละคอลัมน์ให้สื่อความหมาย ชัดเจน และเป็นมาตรฐานเดียวกัน\nใส่ข้อมูลตัวอย่าง (Sample Data): เพิ่มข้อมูลจำลอง 2-3 แถว เพื่อแสดงรูปแบบ (Format) ของข้อมูลในแต่ละคอลัมน์ เช่น ตัวเลข, ข้อความ, หรือวันที่\nระบุที่มาและคำอธิบาย (Source & Description): อธิบายว่าข้อมูลแต่ละคอลัมน์มาจากแหล่งข้อมูลใด หรือเกิดจากการคำนวณและแปลงข้อมูลอย่างไร เพื่อให้สามารถตรวจสอบย้อนกลับได้\n*ทางเลือกที่ 2: แผนผังความคิดข้อมูล (Data Mind Map) เป็นวิธีการใช้แผนผังความคิด (Mind Map) เพื่อระดมสมองและแสดงภาพรวมความสัมพันธ์ของข้อมูลทั้งหมดจากมุมมองของเป้าหมายทางธุรกิจ เหมาะสำหรับการวางโครงสร้างข้อมูลในระยะเริ่มต้น\nองค์ประกอบหลัก:\nกำหนดเป้าหมายธุรกิจเป็นแกนกลาง (Business Goal as Central Idea): เช่น \"การวิเคราะห์ข้อมูลลูกค้าเพื่อเพิ่มยอดขาย\"\nแตกกิ่งหลักเป็นกลุ่มข้อมูล (Data Groups as Main Branches): กำหนดกลุ่มข้อมูลหลักที่ต้องใช้ เช่น \"ข้อมูลประวัติลูกค้า\", \"ข้อมูลการสั่งซื้อ\", \"ข้อมูลสินค้า\"\nแตกกิ่งย่อยเป็นฟิลด์ข้อมูล (Data Fields as Sub-branches): ระบุฟิลด์ข้อมูลที่ต้องการในแต่ละกลุ่ม เช่น ใต้ \"ข้อมูลการสั่งซื้อ\" อาจมี \"วันที่สั่งซื้อ\", \"ช่องทาง\", \"ยอดรวม\"\nแสดงความสัมพันธ์ (Show Relationships): อาจลากเส้นเชื่อมโยงระหว่างกลุ่มข้อมูลที่เกี่ยวข้องกัน เพื่อแสดงให้เห็นว่าต้องมีการนำข้อมูลมาผสาน (Integrate) กันอย่างไร \n*ทางเลือกที่ 3: พจนานุกรมข้อมูลอย่างง่าย (Simple Data Dictionary) \nเป็นวิธีการสร้างตารางชุดคำศัพท์เพื่ออธิบายรายละเอียด และคุณลักษณะของข้อมูลแต่ละฟิลด์ในชุดข้อมูลสุดท้ายอย่างเป็นระบบ ช่วยสร้างมาตรฐานและความชัดเจนให้กับข้อมูล ทำให้ผู้ที่นำข้อมูลไปใช้งานต่อเข้าใจตรงกัน\nองค์ประกอบหลัก: สร้างตารางอธิบายข้อมูลที่มีหัวข้อดังนี้\nชื่อฟิลด์ (Field Name): ชื่อคอลัมน์ที่จะปรากฏในตารางข้อมูลสุดท้าย\nคำอธิบาย (Description): อธิบายความหมายทางธุรกิจของข้อมูลฟิลด์นี้\nประเภทข้อมูล (Data Type): ระบุประเภทข้อมูลแบบง่าย เช่น ข้อความ, ตัวเลขจำนวนเต็ม, ทศนิยม, วันที่/เวลา\nแหล่งที่มา (Source): ระบุว่าข้อมูลดิบมาจากไฟล์, ตาราง, หรือระบบใด\nหมายเหตุ/กฎเกณฑ์ (Notes/Rules): ระบุกฎเกณฑ์สำคัญทางธุรกิจ เช่น คำนวณจาก (ราคา * จำนวน), ค่าต้องไม่ว่าง (Not Null) หรือ มีค่าได้แค่ 'ชาย' หรือ 'หญิง'\nการเชื่อมโยงงานกับ Business Impact คือ กระบวนการวิเคราะห์และประเมินผลลัพธ์ของงานด้านการจัดเตรียมข้อมูลว่า ส่งผลต่อการตัดสินใจหรือกระบวนการทำงานทางธุรกิจได้อย่างไร ซึ่งถือเป็นขั้นตอนสำคัญในการแสดงให้เห็นว่า การจัดการข้อมูลมีคุณค่าเชิงกลยุทธ์ ไม่ใช่แค่การเตรียมไฟล์ข้อมูลเท่านั้น ตัวอย่างเช่น\nการวิเคราะห์เวลาในการตัดสินใจที่ลดลง: เช่น หลังจากมีการรวมข้อมูลยอดขายและข้อมูลสินค้าคงคลังแบบเรียลไทม์ ทำให้ฝ่ายบริหารสามารถตัดสินใจเพิ่มโปรโมชั่นได้เร็วขึ้นจากเดิมที่ต้องใช้เวลา 7 วัน เหลือเพียง 2 วัน\nการเพิ่มความแม่นยำในการติดตามผล: เช่น การทำความสะอาดข้อมูลช่วยลดปัญหาข้อมูลซ้ำ ทำให้รายงานสรุปการขายตรงตามจริง ความคลาดเคลื่อนลดลงกว่า 95%\n        ",
        "assessment": {
            "overview": "\n500-word limit\nตอบคำถามต่อไปนี้:\nอธิบายหน้าที่หรือปัญหาที่เกี่ยวข้องกับข้อมูลในบทบาทงานของคุณ\nข้อมูลที่ต้องจัดการมาจากแหล่งใด มีลักษณะอย่างไร\nการรวมและจัดระเบียบข้อมูลนี้จะช่วยตอบโจทย์ธุรกิจอย่างไร\n\nPassing: ผู้เรียนอธิบายบทบาทงานหรือปัญหาที่เกี่ยวข้องกับข้อมูลได้ชัดเจน ระบุได้ว่าข้อมูลที่ต้องจัดการมาจากแหล่งใด เช่น ไฟล์ภายในองค์กร ระบบฐานข้อมูล หรือแหล่งภายนอก และบรรยายลักษณะของข้อมูล เช่น เป็นไฟล์ดิบ ข้อมูลดิจิทัล หรือข้อมูลหลายรูปแบบ จากนั้นต้องอธิบายได้ว่าการรวมและจัดระเบียบข้อมูลนี้ช่วยตอบโจทย์ธุรกิจหรือกระบวนการตัดสินใจได้อย่างไร เช่น ช่วยลดเวลาในการสรุปรายงาน เพิ่มความแม่นยำ หรือสนับสนุนการตัดสินใจของผู้บริหาร \n Not Passing: ตอบไม่ครบ หรือไม่เชื่อมโยงกับงานจริง",
            "artifact": "ผู้เรียนส่งหลักฐานดังนี้\nเอกสารอธิบายการทำ Data Cleaning ประกอบด้วยข้อมูลดังนี้\nWorkflow Diagram หรือเขียนขั้นตอน ที่แสดงลำดับการจัดการข้อมูล ตั้งแต่ Raw Data จนถึงข้อมูลที่จัดเตรียมพร้อมใช้งาน\nในกรณีที่ผู้เรียนใช้ Workflow ต้องใช้สัญลักษณ์มาตรฐานตาม Link  เช่น สัญลักษณ์กล่อง ลูกศร หรือโน้ตประกอบ \nมีการอธิบายถึงรายละเอียดดังนี้\nจุดเริ่มต้นของแหล่งข้อมูล (Raw Data Source): ระบุถึงปัญหาที่เจอในข้อมูลมาพอสังเขป เช่น ข้อมูลซ้ำ (Duplicate rows), ค่าว่าง (Missing values) ในบางช่อง, รูปแบบวันที่/ตัวเลขที่ไม่ถูกต้องหรือไม่สอดคล้องกัน\nกระบวนการ Data Cleaning: มีกระบวนการจัดการกับข้อมูลหรือปัญหาที่พบอย่างไรบ้าง \nการออกแบบโครงสร้างข้อมูล (Data Structure Design): มีการระบุ ชื่อคอลัมน์, ประเภทข้อมูล (Data Type), หน่วย (Unit) / รูปแบบ (Format), คำอธิบาย (Description)\nตัวอย่าง Output ที่พร้อมใช้งาน: แสดงตัวอย่างข้อมูลเพียงบางส่วน ประมาณ 5-10 แถวแรก ของชุดข้อมูลที่ทำความสะอาดแล้ว\nBusiness Impact Statement: อธิบายว่าการจัดการข้อมูลที่ทำไปมี ผลต่อธุรกิจอย่างไร ระบุให้เห็นถึง ผลกระทบเชิงธุรกิจ ที่ชัดเจน เช่น การลดเวลาในการตัดสินใจ, การเพิ่มความแม่นยำของข้อมูล, การปรับปรุงการทำงานของทีม, หรือการสร้างโอกาสใหม่ทางธุรกิจได้อย่างไร \nตัวอย่างชุดข้อมูล Raw Data และ Cleaned Data: ผู้เรียนจะต้องส่ง ตัวอย่างชุดข้อมูลที่ใช้ในการทำ Data Cleaning เพื่อแสดงให้เห็นถึงความแตกต่างระหว่างข้อมูลก่อนและหลังการทำความสะอาดในรูปแบบไฟล์  .CSV, .XLSX ที่สามารถเปิดดูได้ โดยสามารถส่งข้อมูลทั้ง 2 ชุดมาด้วยการ zip ไฟล์ \nตัวอย่างชุดข้อมูล Raw Data จำนวน 10-100 แถวแรก ที่แสดงให้เห็นถึงสภาพข้อมูลดิบก่อนการดำเนินการ Data Cleaning หรือ ส่วนที่แสดงปัญหาได้ชัดเจน\nตัวอย่างชุดข้อมูล Cleaned Data จำนวน 10-100 แถวแรก ที่แสดงให้เห็นถึงข้อมูลที่สะอาด มีโครงสร้างตามที่ออกแบบไว้ และพร้อมใช้งาน ควรเป็น ส่วนเดียวกันกับ Raw Data ที่นำมาแสดง เพื่อให้สามารถเปรียบเทียบความแตกต่างได้อย่างชัดเจน\nควรตั้งชื่อไฟล์ให้ชัดเจน เช่น RawData_Sample.xlsx และ CleanedData_Sample.xlsx",
            "rubric": "\n### ตารางเกณฑ์การประเมิน Artifact: Data Cleaning\n| **Artifact** | **Yes** | **Almost** | **Not Yet** |\n|---------------|----------|-------------|--------------|\n| **เอกสารอธิบายการทำ Data Cleaning** | - มี Workflow Diagram หรือเขียนขั้นตอนที่มีการอธิบายลำดับขั้นชัดเจน และในกรณีที่ใช้ Workflow ให้ใช้การอ้างอิงสัญลักษณ์มาตรฐาน (เช่น ลูกศร, สี่เหลี่ยม, decision point)<br>- สามารถระบุปัญหาของ Raw Data ที่ต้องการทำความสะอาดได้อย่างน้อย 3 Label<br>- โครงสร้างข้อมูลครบถ้วนตามองค์ประกอบ<br>- แสดงข้อมูลตัวอย่าง output 5-10 แถวได้ครบ<br>- เขียน Business Impact ได้ชัดเจน เชื่อมโยงกับงานจริง เช่น ลดเวลา เพิ่มความแม่นยำ ช่วยให้ตัดสินใจเร็วขึ้น | - มีการเขียนขั้นตอนแต่ยังไม่เรียงลำดับชัดเจน หรือขาดรายละเอียดบางส่วน หรือไม่มีการอ้างอิงสัญลักษณ์มาตรฐาน<br>- ระบุปัญหาได้ 1-2 Label<br>- แสดงโครงสร้างข้อมูลได้บางส่วน แต่ขาดรายละเอียด เช่น ไม่ระบุประเภทข้อมูล หรือไม่มีคำอธิบาย<br>- แสดงข้อมูลบางส่วน ข้อมูลมีข้อผิดพลาดเล็กน้อย<br>- เขียน Business Impact ได้บางส่วนแต่ยังไม่ชัด เช่น ขาดตัวชี้วัด หรือเชื่อมโยงกับ Workflow ไม่ครบ | - ไม่มี Workflow หรือการเขียนอธิบายขั้นตอน หรือมีแต่ขั้นตอนที่ไม่เรียงลำดับ ขาดความเข้าใจ และไม่มีการใช้สัญลักษณ์ใด ๆ<br>- ไม่สามารถระบุปัญหาใดได้เลย<br>- ไม่มีการแสดงโครงสร้าง ไม่มีตัวอย่างข้อมูล หรือข้อมูลผิดพลาดมาก<br>- ไม่สามารถอธิบายผลกระทบต่อธุรกิจได้ หรือพูดทั่วไปโดยไม่มีบริบทชัดเจน |\n| **ตัวอย่างชุดข้อมูล Raw Data และ Cleaned Data** | - ส่งข้อมูลทั้ง Raw และ Cleaned อย่างน้อย 10-100 แถวแรก<br>- สามารถอธิบายเปรียบเทียบข้อมูลก่อน–หลังการทำความสะอาด พร้อมอธิบายปัญหาใน Raw Data ได้ชัดเจน<br>- Cleaned Data มีโครงสร้างที่ดี ตรงกับที่ออกแบบไว้ | - ส่งข้อมูลจำนวนไม่ครบตามเงื่อนไข<br>- ปัญหาในข้อมูล Raw มี แต่ไม่ชัดเจน และเปรียบเทียบกับ Cleaned Data ได้บางส่วนเท่านั้น<br>- Cleaned Data มีบางส่วนไม่ตรงโครงสร้าง | - ไม่มี Raw หรือ Cleaned Data<br>- Raw Data ดูไม่มีปัญหาให้จัดการได้ชัดเจน<br>- Cleaned Data ไม่สะท้อนการเปลี่ยนแปลง หรือโครงสร้างไม่ตรง |",
            "reflect": "\n300-word limit\nโปรดตอบคำถามดังต่อไปนี้:\nคุณได้เรียนรู้อะไรจากการจัดการข้อมูลในบริบทจริง?\nหากคุณต้องทำ Data Cleaning กับชุดข้อมูลเดิมอีกครั้ง คุณจะปรับปรุงขั้นตอนการทำงานอย่างไร เพื่อให้กระบวนการมีประสิทธิภาพมากขึ้นและลดโอกาสเกิดข้อผิดพลาด? (ถ้ามี)\nคุณจะนำทักษะนี้ไปใช้อย่างไรในงานหรือโปรเจคของคุณ?\nPassing: ผู้เรียนอธิบายได้ว่าจากการลงมือจัดการข้อมูลจริง ได้เรียนรู้อะไรใหม่ เช่น วิธีการเตรียมข้อมูล เทคนิคการรวมข้อมูล หรือการแก้ไขปัญหาที่พบในสถานการณ์จริง และสามารถอธิบายได้ว่าทักษะนี้จะนำไปใช้ต่อในงานจริงหรือโปรเจคในอนาคตได้อย่างไร เช่น ใช้จัดทำรายงาน ปรับปรุงกระบวนการทำงาน หรือต่อยอดไปสู่การวิเคราะห์ที่ซับซ้อนขึ้น ในกรณีที่ผู้เรียนพบปัญหาระหว่างดำเนินการทำความสะอาดข้อมูล และ/หรือ จัดการข้อมูล ผู้เรียนควรสะท้อนประเด็นปัญหาที่เกิดขึ้น และแนวทางการปรับปรุงให้ดียิ่งขึ้นในอนาคต\nNot Passing: ขาดความลึกหรือไม่สามารถสื่อสารได้ชัดเจน\n                "
        },
        "Reference": "\n        The Data Warehouse Toolkit by Kimball https://www.kimballgroup.com/data-warehouse-business-intelligence-resources/books/data-warehouse-dw-toolkit/\nPractical Data Cleaning (David Loshin) https://vphi.unibe.ch/unibe/portal/fak_vetmedizin/c_dept_dcr-vph/f_inst_vphi/content/e21063/e102346/e440993/e445328/Leanpub_Baker-2015Practicaldatacleaning_eng.pdf\nOpenRefine documentation\n        ",
        "Resource": "\n        SCB Academy\nSource 01 : 4_2025_DATA COE_Learning Catalogue_workshop_V1.20122024 (2).pdf\nDATA ANALYTICS FOR UPSKILLING (DA4U) WITH POWER BI / EXCEL TOOL\nMICROSOFT POWER BI FOR BUSINESS\nADVANCED POWER BI FOR BUSINESS ANALYSIS\nSource02: 3_2025_DATA COE_ Learning Catalogue_eLearning_V1.20122024 (3).pdf\nPower BI 101\nPower BI 103\n Python : Data Manipulation\nKNIME 101 \nเทคนิคการนำเข้าข้อมูลด้วย Microsoft Power BI (Power BI Advanced) https://hocco.co/blog/what-is-data-integration/\nAn Introduction to Data Cleaning https://careerfoundry.com/en/tutorials/data-analytics-for-beginners/introduction-to-data-cleaning\nTop ten ways to clean your data https://support.microsoft.com/en-us/office/top-ten-ways-to-clean-your-data-2844b620-677c-47a7-ac3e-c2e157d1db19\nMaster Data Cleaning Essentials on Excel https://www.youtube.com/watch?v=jxq4-KSB_OA\nBest Practice https://docs.google.com/document/d/1v5KH4yzzf-jAeFQ_6LLzWvF_0wT7uQCi8Oneb9EPZg8/edit?tab=t.0\n        "
    },
    {
        "id": 2,
        "title": "Data Visualization for Strategic Insights",
        "description": "Visualization คือเครื่องมือสำคัญในการสื่อสารข้อมูลให้เข้าใจง่ายและสนับสนุนการตัดสินใจในองค์กร ผู้เรียนจะฝึกสร้างแดชบอร์ด ที่มีปฏิสัมพันธ์ (interactive) พร้อมอธิบายเรื่องราวของข้อมูล (data storytelling) อย่างกระชับและตรงประเด็น โดยใช้ข้อมูลจริงหรือจำลองในการสื่อสารประเด็นทางธุรกิจที่สำคัญ",
        "who": "บุคลากรที่ต้องการพัฒนาทักษะด้านการสื่อสารข้อมูลอย่างมีประสิทธิภาพ ผ่านการออกแบบ แดชบอร์ด หรือกราฟที่ตอบคำถามเชิงกลยุทธ์ขององค์กร",
        "competency": "ผู้เรียน สามารถ สร้างแดชบอร์ดที่มีปฏิสัมพันธ์ (Interactive Dashboard) ที่นำเสนอข้อมูลเชิงลึก (Insight) ผ่านการประยุกต์ใช้หลักการ Data Storytelling เพื่อขับเคลื่อนการตัดสินใจในระดับธุรกิจ",
        "key_method": "ผู้เรียนสร้างและนำเสนอแดชบอร์ดเชิงโต้ตอบที่มีองค์ประกอบ interactive เช่น filter, drill-down หรือ เทคนิค Data Storytelling (โครงสร้างคำอธิบาย, ลำดับการนำเสนอ, การเน้นประเด็น) เพื่อเชื่อมโยงข้อมูลเชิงลึกกับคำถามทางธุรกิจหรือการตัดสินใจได้อย่างชัดเจน",
        "method_component": "\n**Dynamic Visualizations** คือ การออกแบบแดชบอร์ดที่มีหลายองค์ประกอบ เช่น กราฟ ตาราง ตัวกรอง โดยแต่ละองค์ประกอบเชื่อมโยงกันแบบโต้ตอบได้ เช่น การเจาะลึก (Drill-through) หรือการซิงค์ฟิลเตอร์ (Filter Sync) เพื่อให้ผู้ใช้ดูข้อมูลได้จากหลายมุมมองในหน้าเดียวกัน\n**Data Storytelling** คือ การจัดเรียงลำดับข้อมูลหรือ insight ให้สื่อสารเป็นเรื่องราวที่เข้าใจง่าย เชื่อมโยงข้อมูลกับคำถามสำคัญหรือการตัดสินใจขององค์กรอย่างชัดเจน\nการออกแบบแดชบอร์ดเชิงโต้ตอบเพื่อเล่าเรื่องข้อมูลและสนับสนุนการตัดสินใจทางธุรกิจ\n1.กำหนดวัตถุประสงค์ทางธุรกิจและคำถามหลัก (Business Questions)\n- ระบุคำถามหรือประเด็นที่ต้องการคำตอบจากข้อมูล เช่น แนวโน้มยอดขาย, ความพึงพอใจลูกค้า, ปัจจัยเสี่ยง\n- จัดลำดับความสำคัญของข้อมูลตามคำถามหลัก\n2. ออกแบบแดชบอร์ดด้วย Dynamic Visualizations\n- เลือกและจัดวางกราฟ ตาราง หรือ KPI Card ที่ตอบโจทย์คำถามหลัก\n- เพิ่มตัวกรอง (Filter) หลายระดับ เช่น วันที่ พื้นที่ กลุ่มลูกค้า เพื่อให้ผู้ใช้เลือกมุมมองได้เอง\n- Drill-down / Drill-through\n- Drill-down: คลิกที่ข้อมูลรวมเพื่อ ดูรายละเอียดปลีกย่อยลงไป เช่น คลิกยอดขายรายไตรมาสเพื่อดูยอดขายรายเดือน\n- Drill-through หรือ Filter Sync เพื่อให้การเจาะลึกข้อมูลข้ามมุมมองสอดคล้องกัน\n- Tooltips (คำแนะนำเมื่อวางเมาส์ / กล่องข้อความอธิบาย): แสดง ข้อมูลเพิ่มเติม เมื่อผู้ใช้นำเมาส์ไปชี้ที่จุดข้อมูล โดยไม่ต้องคลิก\n- Sorting จัดเรียงข้อมูลในตารางหรือกราฟตามเกณฑ์ที่เลือก เช่น เรียงจากมากไปน้อย หรือตามตัวอักษร\n- Highlighting and Brushing (การเน้นและการเลือกด้วยการลาก) เลือกข้อมูลส่วนหนึ่งในกราฟหนึ่ง แล้ว ให้ข้อมูลส่วนเดียวกันนั้นถูกเน้น ในกราฟอื่นที่เกี่ยวข้องกัน เพื่อดูความสัมพันธ์\n- Search Bars ใช้เพื่อ ค้นหาข้อมูลเฉพาะ หรือกรองรายการในตารางที่มีข้อมูลจำนวนมากได้อย่างรวดเร็ว\n- Toggle Buttons and Checkboxes (ปุ่มสลับและช่องทำเครื่องหมาย): ใช้เพื่อ เปิด/ปิดการแสดงผล หรือเลือก/ไม่เลือกตัวเลือกต่างๆ เช่น สลับมุมมองกราฟ หรือเลือกแสดงข้อมูลบางประเภท\n- Navigation and Links มีปุ่มหรือลิงก์ให้ผู้ใช้ ย้ายไปยังหน้าแดชบอร์ดอื่น หรือแหล่งข้อมูลภายนอกที่เกี่ยวข้องได้ง่าย \n- Time Series Selectors/Sliders (ตัวเลือก/แถบเลื่อนช่วงเวลา) ใช้สำหรับข้อมูลที่เกี่ยวข้องกับเวลา เพื่อให้ผู้ใช้สามารถ เลือกช่วงเวลาที่ต้องการ ดูข้อมูลได้อย่างยืดหยุ่น\n3. จัดลำดับ Data Storytelling\n- เริ่มต้นด้วยข้อมูลภาพรวม: ควรเริ่มต้นด้วยการนำเสนอข้อมูลในระดับสูงที่ช่วยให้ผู้รับสารเข้าใจภาพรวมใหญ่ของสถานการณ์ หรือตอบคำถามสำคัญที่สุดแบบย่อๆ ก่อน ด้วยการใช้ KPI Cards, Summary Charts (กราฟสรุป), หรือ High-Level Trends (แนวโน้มภาพรวม) ที่มองเห็นได้ทันที\n- ตามด้วยข้อมูลเจาะลึก (Progressive Disclosure / Drill-down): เมื่อผู้รับสารเข้าใจภาพรวมแล้ว ค่อยๆ นำเสนอข้อมูลในระดับที่ละเอียดขึ้น หรือให้ทางเลือกในการเจาะลึกข้อมูลด้วยตนเอง ด้วย Interactive Elements เช่น Drill-down หรือ Filter/Slicer\n- ปิดท้ายด้วยข้อมูลเชิงวิเคราะห์และข้อเสนอแนะ (Analytical Insights & Call to Action): หลังจากที่ผู้รับสารได้เห็นทั้งภาพรวมและรายละเอียดแล้ว ควรนำเสนอข้อมูลเชิงวิเคราะห์ที่บ่งชี้ถึงสาเหตุ ความสัมพันธ์ หรือโอกาส และนำเสนอข้อสรุปที่นำไปสู่การตัดสินใจ ด้วยการใช้ตารางหรือแผนภาพประกอบอื่นๆ\n- ใช้หัวเรื่อง (Headings), ข้อความกำกับ (Annotation) และจุดเน้น (Highlight) \n- หัวเรื่อง (Headings) และหัวเรื่องย่อย (Subtitles) เพื่อบอกเล่าภาพรวมของแต่ละส่วน หรือแต่ละกราฟว่ากำลังพูดถึงอะไร \n- ข้อความกำกับ (Annotations) ใช้ข้อความสั้นๆ หรือลูกศรชี้ เพื่อเน้นจุดข้อมูลที่สำคัญ เหตุการณ์ผิดปกติ หรือ Insight หลักที่ต้องการให้ผู้ฟังสังเกตเห็น\n- จุดเน้น (Highlighting) ใช้สี, ความเข้ม, หรือเทคนิคอื่น ๆ เพื่อดึงความสนใจไปที่ข้อมูลสำคัญ, เทรนด์ที่โดดเด่น, หรือค่าที่ผิดปกติ\n4. เชื่อมโยง Insight กับ Action\n- ชี้ให้เห็นว่าข้อมูลตอบคำถามอะไรได้\n- ใส่คำอธิบายประกอบ หรือ Callout เพื่อเสนอข้อเสนอแนะ หรือทางเลือกเชิงกลยุทธ์\n5. ทดสอบการใช้งานและปรับปรุง\n- ทดลองใช้แดชบอร์ดกับผู้ใช้จริง หรือ กลุ่มเป้าหมาย\n- ปรับการจัดวาง ลำดับเนื้อหา หรือองค์ประกอบโต้ตอบให้ใช้งานง่ายขึ้น\n**ตัวอย่างแดชบอร์ดเชิงกลยุทธ์ที่ดี**\nStrategic Dashboard หรือ \"แดชบอร์ดเชิงกลยุทธ์\" คือเครื่องมือที่ใช้วัดผลการดำเนินงานโดยเทียบกับชุดตัวชี้วัดผลการดำเนินงานหลัก ดังรูปที่ 4 (Key Performance Indicators หรือ KPIs) ที่กำหนดไว้โดยหัวใจสำคัญของแดชบอร์ดประเภทนี้คือ ต้องสะท้อนให้เห็นว่าองค์กร หรือผู้ใช้งานกำลังทำได้ดีแค่ไหนเมื่อเทียบกับเป้าหมายเชิงกลยุทธ์ (Strategic Goals) ที่วางไว้ และไม่ควรแสดงข้อมูลอื่นที่ไม่จำเป็น \n        ",
        "assessment": {
            "overview": "\n500-word limit\nตอบคำถามต่อไปนี้:\nระบุบริบทหรือโจทย์ทางธุรกิจ\nอธิบายข้อมูลที่นำมาใช้ และสิ่งที่ต้องการสื่อสารผ่าน dashboard\nเป้าหมายของการนำเสนอ insight นี้คืออะไร?\n\nPassing: ผู้เรียนอธิบายบริบท หรือโจทย์ทางธุรกิจ โดยระบุได้ว่ากำลังวิเคราะห์ประเด็นใด เช่น ปัญหายอดขายตก ลูกค้ากลุ่มเป้าหมาย หรือการติดตามประสิทธิภาพการดำเนินงาน พร้อมทั้งอธิบาย ข้อมูลที่เลือกใช้ ว่ามาจากแหล่งใด และมีลักษณะอย่างไร คำตอบอธิบายให้เห็นถึงสิ่งที่ต้องการสื่อสารผ่านแดชบอร์ด คือ insight แบบไหน เหตุผลที่จัดเรียงข้อมูลเช่นนี้ และ insight นี้จะนำไปใช้สนับสนุนการตัดสินใจหรือแก้ปัญหาอย่างไร \nNot Passing: คำตอบไม่ตรงตามข้อกำหนดการผ่าน\n                ",
            "artifact": "\nผู้เรียนต้องส่งหลักฐานดังนี้:\n 1. Dashboard Interactive File หรือ Screenshot พร้อมคำอธิบาย\nผู้เรียนสามารถเลือกส่งได้ 2 ทางเลือก\nทางเลือกที่ 1: ไฟล์ Dashboard จริง ด้วยนามสกุล .pbix (Power BI), ไฟล์ Tableau, หรือลิงก์ Google Data Studio ที่สามารถเข้าไปดูงานได้ (Set link ให้ Accessible)\nทางเลือกที่ 2: ส่ง Screenshot ที่เห็นภาพแดชบอร์ดครบถ้วน ที่แสดงให้เห็นถึง Interactive Elements ได้ด้วย เช่น ภาพก่อนกด Interactive และภาพหลังกด Interactive พร้อมทั้งคำอธิบายของทุกองค์ประกอบในแดชบอร์ดว่าทำหน้าที่อะไร รวมถึงระบุว่าแต่ละฟีเจอร์ interactive ทำงานอย่างไร\nข้อกำหนดของ Dashboard: มีการกำหนดวัตถุประสงค์เพื่อตอบเป้าหมายในการนำเสนอ Insight ควรมีองค์ประกอบดังนี้\nDynamic Visualizations\nต้องมีกราฟหรือภาพข้อมูลอย่างน้อย 2 รูปแบบ (เช่น Bar Chart, Line Chart, KPI Card)\nมีตาราง หรือแผนภาพประกอบอื่นๆ ที่ช่วยสนับสนุนการวิเคราะห์\nInteractive Elements: ต้องมีฟีเจอร์อย่างน้อย 3-4 จาก 11 รายการต่อไปนี้:\nFilter/Slicer\nDrill-down / Drill-through\nCross-filtering / Filter sync\nTooltips\nSorting\nHighlighting and Brushing\nSearch Bars\nToggle Buttons and Checkboxes\nNavigation and Links\nTime Series Selectors/Sliders\nStorytelling Structure\nมีการจัดลำดับของเนื้อหา (จากภาพรวมไปยังรายละเอียด)\nมีข้อความกำกับ (annotation), highlight หรือ insight callout ที่ชัดเจน\nมี title/subtitle ที่สะท้อนคำถามหรือเป้าหมายของการตัดสินใจทางธุรกิจ\n\n2. บทสรุปแบบย่อของ Data Insight ที่ได้\nผู้เรียนส่งเอกสารบทสรุปย่อ 150–200 คำ ในนามสกุล .docx หรือ .pdf เพื่ออธิบายให้ครอบคลุมกับคำถามดังต่อไปนี้:\nInsight จาก Visualization ตอบคำถามธุรกิจหรือปัญหาอะไร (เช่น เหตุใดยอดขายลด, กลุ่มลูกค้าหลักคือใคร, พื้นที่ไหนมีแนวโน้มสูงสุด)\nผู้ใช้จะนำ Insight นี้ไปใช้ในการตัดสินใจหรือปรับกลยุทธ์ได้อย่างไร\nระบุ Insight ที่สำคัญ: ระบุ 1-2 Insight หลัก จากการวิเคราะห์และสร้าง Visualization ที่คุณคิดว่ามีคุณค่าที่สุด และอธิบายว่า Insight เหล่านี้ตอบคำถามทางธุรกิจหรือปัญหาใดอย่างชัดเจน (เช่น สาเหตุที่ยอดขายสินค้า A ลดลงอย่างมีนัยสำคัญในช่วงไตรมาสที่ผ่านมา หรือลักษณะพฤติกรรมของลูกค้ากลุ่มที่มีมูลค่าสูงที่สุด)\n                ",
            "rubric": "\n### ตารางเกณฑ์การประเมิน Artifact: Dashboard & Insights\n\n| **Artifact** | **Yes** | **Almost** | **Not Yet** |\n|---------------|----------|-------------|--------------|\n| **Dashboard Interactive File** | - แดชบอร์ดมีการกำหนดวัตถุประสงค์เพื่อตอบเป้าหมายในการนำเสนอและมีองค์ประกอบหลากหลาย (กราฟ, ตาราง)<br>- จัดวางเหมาะสม รองรับการดูข้อมูลหลายมุมมอง ครอบคลุมข้อมูลที่จำเป็นต่อการตัดสินใจ<br>- ใช้ฟังก์ชันโต้ตอบอย่างน้อย 3–4 แบบ (filter, drill-down, sync filter ฯลฯ) ที่ใช้งานได้จริง<br>- มีการจัดลำดับข้อมูลแบบ storytelling ชัดเจน พร้อมคำอธิบายฟังก์ชันแต่ละส่วนที่สอดคล้องกับเป้าหมายทางธุรกิจ | - มีองค์ประกอบพื้นฐานครบ<br>- มีการใช้ฟังก์ชันโต้ตอบบางส่วนแต่ยังไม่สมบูรณ์<br>- การจัดลำดับข้อมูลมีความพยายามแต่ยังขาดความต่อเนื่อง หรือมีคำอธิบายฟังก์ชันไม่ครบทุกจุด | - โครงสร้างแดชบอร์ดไม่ชัดเจน<br>- มีองค์ประกอบน้อยหรือกระจัดกระจาย<br>- ขาดเนื้อหาหลักหรือมีข้อมูลไม่ครบ |\n| **Narrative & Insights** | - บทสรุปมีการอธิบายครบทั้ง 3 ประเด็นสำคัญ ได้แก่<br>  1. Insight ที่ได้จาก Visualization เพื่อตอบคำถามทางธุรกิจหรือปัญหาที่ชัดเจน<br>  2. การนำ Insight ไปใช้ในการตัดสินใจหรือปรับกลยุทธ์<br>  3. ระบุ Insight สำคัญ 1–2 ข้อที่สามารถอธิบายเชื่อมโยงกับโจทย์ทางธุรกิจได้ตรงประเด็น | - บทสรุปยังไม่ครอบคลุมครบทั้ง 3 ประเด็น<br>- อธิบาย Insight ในบางส่วนยังไม่ชัดเจน เช่น ระบุ Insight จาก Visualization ได้แต่ยังไม่ชี้ชัดถึงการนำไปปรับกลยุทธ์ หรือ Insight สำคัญที่เลือกยังไม่แสดงความเชื่อมโยงกับคำถามธุรกิจ | - บทสรุปไม่ครอบคลุมประเด็นหลักทั้ง 3 ข้อ<br>- เนื้อหาเป็นเพียงการบรรยายทั่วไปโดยไม่ระบุ Insight ที่ชัดเจน<br>- Insight ที่นำเสนอไม่สามารถนำไปใช้จริง และไม่สัมพันธ์กับ Visualization หรือคำถามธุรกิจ |\n                ",
            "reflect": "\n300-word limit\nโปรดตอบคำถามดังต่อไปนี้:\nผู้เรียนได้เรียนรู้อะไรจากกระบวนการออกแบบและสร้างแดชบอร์ดเชิงโต้ตอบ\nจะนำทักษะด้าน visualization นี้ไปใช้ในการทำงานอย่างไร?\nผู้เรียนสามารถระบุ feedback จากผู้ใช้งานจริง เพื่อสะท้องความเข้าใจของผู้ใช้งานแดชบอร์ดปลายทาง (ถ้ามี)\nPassing: ผู้เรียนสามารถอธิบายสิ่งที่ได้เรียนรู้ จากกระบวนการออกแบบและสร้างแดชบอร์ดเชิงโต้ตอบได้อย่างชัดเจน เช่น การพัฒนาทักษะในการวิเคราะห์ข้อมูล หรือการออกแบบภาพข้อมูลเพื่อตอบสนองต่อคำถามทางธุรกิจ พร้อมทั้งสามารถอธิบายได้ว่าทักษะด้าน Visualization ที่ได้รับมานั้น จะถูกนำไปประยุกต์ใช้ในการพัฒนางานจริงได้อย่างไร เช่น การจัดทำรายงานสำหรับผู้บริหาร หรือ การสร้างเครื่องมือช่วยในการติดตามผล นอกจากนี้ หากมีการเก็บ feedback จากผู้ใช้งานจริง ผู้เรียนสามารถนำเสนอข้อคิดเห็นเหล่านั้นเพื่อนำมาสะท้อนความเข้าใจของผู้ใช้ปลายทาง และอธิบายได้ว่าข้อคิดเห็นดังกล่าวจะช่วยพัฒนาการออกแบบแดชบอร์ดในอนาคตอย่างไร\nNot Passing: คำตอบไม่ตรงตามข้อกำหนดการผ่าน\n                "
        },
        "Reference": "\n- Information Dashboard Design by Stephen Few\n- Storytelling with Data by Cole Nussbaumer Knaflic\n        ",
        "Resource": "\nSCB Academy\nSource 01: 4_2025_DATA COE_Learning Catalogue_workshop_V1.20122024 (2).pdf\nDATA ANALYTICS FOR UPSKILLING (DA4U) WITH POWER BI / EXCEL TOOL\nMICROSOFT POWER BI FOR BUSINESS\nADVANCED POWER BI FOR BUSINESS ANALYSIS\nSource02: 3_2025_DATA COE_ Learning Catalogue_eLearning_V1.20122024 (3).pdf\nPower BI 101\nPower BI 102\nPower BI 103\nPython: Data Visualization with Python\nMicrosoft Power BI https://learn.microsoft.com/en-us/training/powerplatform/power-bi?WT.mc_id=powerbi_landingpage-docs-link\nA Complete Guide to Data Visualization in Python With Libraries & More https://www.simplilearn.com/tutorials/python-tutorial/data-visualization-in-python\n10 Good and Bad Examples of Data Visualization in 2024, Retrieved on July 2025, from https://www.polymersearch.com/blog/10-good-and-bad-examples-of-data-visualization\nTelling Your Data Story in Seconds, part 6: Layout Is All About Location,  Retrieved on July 2025, from https://www.dataself.com/telling-your-data-story-in-seconds-part-6-layout-is-all-about-location/\nแดชบอร์ดติดตามเป้าหมายเชิงกลยุทธ์ https://www.justinmind.com/ui-design/dashboard-design-best-practices-ux\n        "
    },
    {
        "id": 3,
        "title": "Data Analytics for Business Decision Making",
        "description": "ในยุคที่ข้อมูลมีความสำคัญต่อการตัดสินใจเชิงธุรกิจ ผู้เรียนจะได้ฝึกฝนการวิเคราะห์ข้อมูลในหลากหลายรูปแบบ ได้แก่ การสร้างโมเดลทางสถิติ (statistical model), การออกแบบแดชบอร์ดขั้นสูง (advanced dashboards) หรือการพัฒนาโมเดลทำนาย (predictive modeling) โดยใช้ข้อมูลจริงหรือจำลอง เพื่อสนับสนุนการตัดสินใจอย่างมีประสิทธิภาพ",
        "who": "นักศึกษาระดับปริญญาตรี-โท สาขาบริหารธุรกิจ, เศรษฐศาสตร์, สถิติ\n-พนักงานใหม่ ที่ต้องการทักษะด้านข้อมูล\n-ผู้บริหารระดับต้น-กลาง ที่ต้องการเข้าใจการวิเคราะห์ข้อมูล\n-Analyst และ Data Enthusiast ที่ต้องการพื้นฐานที่แข็งแกร่ง",
        "competency": "ผู้เรียนสามารถวิเคราะห์ข้อมูลทางธุรกิจโดยเลือกใช้วิธีการที่เหมาะสมจากการวิเคราะห์เชิงสถิติ (Statiscal Model) การสร้างแดชบอร์ดต้นแบบ (Dashboard Prototype) หรือการสร้างโมเดลทำนาย (Predeictive Model)  เพื่อสื่อสารข้อมูลเชิงลึกที่นำไปใช้ในการตัดสินใจในบริบทของการทำงานจริงหรือสถานการณ์จำลอง",
        "key_method": "ผู้เรียนเลือกใช้แนวทางใดแนวทางหนึ่งจาก 3 วิธี ได้แก่ การวิเคราะห์ด้วยสถิติ (Statistical Model), การสร้างแดชบอร์ดต้นแบบ (Dashboard Prototype) หรือการสร้างโมเดลทำนายเบื้องต้น (Predictive Model) เพื่อใช้ในการแปลข้อมูลให้กลายเป็นข้อเสนอที่ใช้ในการตัดสินใจทางธุรกิจ",
        "method_component": "\nในสถานการณ์ปัจจุบันของโลกธุรกิจที่เปลี่ยนแปลงอย่างรวดเร็ว การวิเคราะห์ข้อมูลจึงเป็นทักษะที่สำคัญอย่างยิ่ง เพราะปริมาณข้อมูลเพิ่มขึ้นอย่างรวดเร็วมหาศาล ทุกๆ บริษัทต่างสร้างข้อมูลนับล้านรายการในแต่ละวัน การแข่งขันในตลาดก็สูงขึ้นอย่างที่ไม่เคยมีมาก่อน ทำให้ผู้ที่สามารถใช้ข้อมูลในการตัดสินใจได้อย่างรวดเร็วและแม่นยำเท่านั้นที่จะสามารถช่วงชิงความได้เปรียบทางธุรกิจได้ นอกจากนี้ ความคาดหวังของผู้บริหารในยุคปัจจุบันยังต้องการคำตอบที่มีหลักฐานเชิงประจักษ์รองรับจากการวิเคราะห์ข้อมูล ไม่ใช่เพียงแค่การอาศัย \"ประสบการณ์\" หรือสัญชาตญาณในการตัดสินใจอีกต่อไป\n**ตัวอย่างการใช้งานจริง**:\n- *ฝ่ายขาย: ทำนายยอดขายเดือนหน้า, หาลูกค้าที่อาจจะหยุดใช้บริการ\n- *ฝ่ายการตลาด: วัดประสิทธิภาพแคมเปญ, หากลุ่มลูกค้าที่ตอบสนองดีที่สุด\n- *ฝ่ายปฏิบัติการ: ควบคุมคุณภาพสินค้า, ปรับปรุงกระบวนการผลิต\n- *ฝ่ายทรัพยากรบุคคล: ทำนายการลาออกของพนักงาน, \n* การตั้งคำถามหรือโจทย์ทางธุรกิจ (Defining the Business Question/Problem)\nก่อนเริ่มต้นการวิเคราะห์ข้อมูลใดๆ สิ่งสำคัญที่สุดคือการกำหนดว่า \"เราต้องการตอบคำถามอะไร หรือแก้ปัญหาอะไรทางธุรกิจ?\" การตั้งคำถามที่ชัดเจนและเฉพาะเจาะจงจะช่วยชี้นำกระบวนการวิเคราะห์ทั้งหมด และทำให้ผลลัพธ์ที่ได้มีคุณค่าต่อการตัดสินใจ\n1. Statistical Model\nแนวคิดหลัก:\n- การกำหนดคำถามทางธุรกิจ: เรียนรู้การแปลงปัญหาทางธุรกิจให้เป็นสมมติฐานทางสถิติที่ทดสอบได้\n- ตรรกะการเลือกการทดสอบ: เข้าใจว่าเมื่อไหร่ควรใช้การทดสอบทางสถิติแบบไหนตามประเภทข้อมูลและคำถาม\n- การระบุตัวแปร: แยกแยะระหว่างตัวแปรอิสระ/ตัวแปรตาม และมาตราส่วนการวัด\n*ตัวอย่างการสร้างคำถามธุรกิจ:\n- ดี: \"การปรับลดราคาสินค้า 20% ส่งผลให้ยอดขายเพิ่มขึ้นอย่างมีนัยสำคัญหรือไม่?\"\n- ไม่ดี: \"ราคาสินค้าเป็นอย่างไร?\" (กว้างเกินไป, ตอบไม่ได้ด้วยสถิติ)\n* การเลือกการทดสอบทางสถิติ: หลักๆจะต้องดูที่คำถาม หรือโจทย์ของคุณ\n- เปรียบเทียบค่าเฉลี่ย 2 กลุ่ม → t-test\n- เปรียบเทียบค่าเฉลี่ย 3+ กลุ่ม → ANOVA\n- หาความสัมพันธ์ระหว่างตัวแปรหมวดหมู่ → Chi-square\n- ทำนายค่าต่อเนื่อง → Linear/Multiple Regression\n- ทำนายหมวดหมู่ → Logistic Regression\n2. Dashboard Concept\nแนวคิดหลัก:\n- การออกแบบประสบการณ์ผู้ใช้: เน้นการที่ผู้ใช้จะโต้ตอบ และ การวาง layout แดชบอร์ดที่ใช้งานง่ายของคุณ\n- ลำดับความสำคัญของภาพ: จัดระเบียบข้อมูลจากสำคัญที่สุด ไปหาสำคัญน้อยที่สุด\n- หลักการออกแบบแบบโต้ตอบ: เข้าใจว่าตัวกรอง, การเจาะลึก, และ tooltips ช่วยเพิ่มประสิทธิภาพการสำรวจข้อมูลอย่างไร\n- *5W1H สำหรับการออกแบบแดชบอร์ด:\n        - Who: ใครคือผู้ใช้? (ผู้บริหาร, นักวิเคราะห์, พนักงานขาย)\n        - What: ข้อมูลอะไรที่สำคัญที่สุด?\n        - When: ใช้เมื่อไหร่? (รายวัน, รายสัปดาห์, ad-hoc)\n        - Where: ใช้ที่ไหน? (คอมพิวเตร์, มือถือ, ห้องประชุม)\n        - Why: ทำไมต้องใช้? (ตรวจสอบ KPI, หาปัญหา, ตัดสินใจ)\n        - How: ใช้อย่างไร? (คลิก, ลาก, hover)\n- *การเลือกใช้รูปแบบแผนภาพ\n        - เทรนด์ตามเวลา: Line Chart\n        - เปรียบเทียบปริมาณ: Bar Chart\n        - สัดส่วน: Pie Chart (ใช้เมื่อมีหมวดหมู่น้อยกว่า 5)\n        - ความสัมพันธ์: Scatter Plot\n        - การกระจาย: Histogram, Box Plot\n3. Predictive Models\nแนวคิดหลัก:\n- การจำแนกประเภทปัญหา: เข้าใจความแตกต่างระหว่างปัญหา regression, classification, และ time series\n- การพัฒนาคุณลักษณะ: เรียนรู้การระบุและเตรียมตัวแปรนำเข้าที่เกี่ยวข้อง\n- การประเมินโมเดล: รู้ว่าเมตริกไหนเหมาะสมกับปัญหาแต่ละประเภท\n| **Category**               | **Regression**           | **Classification**      | **Time Series**    |\n|----------------------------|--------------------------|-------------------------|--------------------|\n| **Model Selection**        | • Linear Regression: ความสัมพันธ์เชิงเส้น, ตัวแปรน้อย  \n• Multiple Regression: หลายตัวแปร, ความสัมพันธ์เชิงเส้น  \n• Polynomial Regression: ความสัมพันธ์ไม่เป็นเส้นตรง  \n• Random Forest: ข้อมูลซับซ้อน, ไม่ต้องการ interpretability | • Logistic Regression: ต้องการ interpretability  \n• Decision Tree: กฎการตัดสินใจง่าย  \n• Random Forest: ความแม่นยำสูง  \n• SVM: ข้อมูลมิติสูง | • ARIMA: ข้อมูลเป็นแบบแผน  \n• Prophet: ข้อมูลมี seasonality  \n• LSTM: ข้อมูลซับซ้อน, long-term dependency |\n| **Model Performance Metrics** | • RMSE (Root Mean Square Error): ข้อผิดพลาดเฉลี่ย (ยิ่งต่ำยิ่งดี)  \n• MAE (Mean Absolute Error): ข้อผิดพลาดสัมบูรณ์เฉลี่ย (ไม่ไวต่อ outlier)  \n• R-squared: เปอร์เซ็นต์ความแปรปรวนที่อธิบายได้ (0-1, ยิ่งใกล้ 1 ยิ่งดี) | • Accuracy: ทำนายถูกกี่เปอร์เซ็นต์  \n• Precision: ในที่ทำนายว่าใช่ กี่เปอร์เซ็นต์ที่ใช่จริง  \n• Recall: ในที่ใช่จริง กี่เปอร์เซ็นต์ที่ทำนายได้  \n• F1-Score: ค่าเฉลี่ยของ Precision และ Recall | |\n        ",
        "assessment": {
            "overview": "\n500-word limit\nตอบคำถามต่อไปนี้:\nระบุประเภทของการวิเคราะห์ที่คุณเลือก (สถิติ / dashboard / ทำนาย)\nอธิบายโจทย์ธุรกิจหรือปัญหาที่คุณต้องการแก้ไข\nระบุลักษณะข้อมูล และการนำผลลัพธ์ไปใช้ในการตัดสินใจ\n\nPassing: ผู้เรียนต้องอธิบายประเภทของการวิเคราะห์ที่เลือก โดยสอดคล้องกับชิ้นงานที่ส่ง เช่น หากเลือกใช้วิธีทางสถิติต้องระบุชื่อการทดสอบที่ใช้ได้อย่างถูกต้อง พร้อมทั้งอธิบายโจทย์ทางธุรกิจที่ต้องการแก้ไขอย่างเฉพาะเจาะจง เช่น ต้องการตรวจสอบผลกระทบของโปรโมชั่นต่อยอดขาย และอธิบายลักษณะของข้อมูลที่ใช้ เช่น แหล่งที่มา ประเภทตัวแปร และวิธีการนำผลลัพธ์ไปใช้สนับสนุนการตัดสินใจในบริบทจริง \nNot Passing: ขาดคำอธิบายหรือเชื่อมโยงกับการตัดสินใจทางธุรกิจไม่ได้\n                ",
            "artifact": "\nผู้เรียนต้องเลือกและส่งชิ้นงานหลักฐาน 1 ชิ้น จากแนวทางต่อไปนี้ โดยต้องสอดคล้องกับคำตอบที่ระบุใน Part 1\n1. Statistical Model Conceptual Note\nผู้เรียนต้องส่งเอกสาร Statistical Concept Note อย่างน้อย 1 หน้า ที่อธิบายแนวทางการใช้สถิติเพื่อตอบคำถามทางธุรกิจ โดยมีองค์ประกอบดังนี้:\nระบุคำถามทางธุรกิจ (Business Question): กำหนดคำถามทางธุรกิจที่ชัดเจนหรือโจทย์ทางธุรกิจอย่างน้อย 1-2 คำถาม ที่สามารถหาคำตอบได้ด้วยวิธีการทางสถิติ เช่น \"การเปลี่ยนแปลงราคาโปรโมชั่นส่งผลต่อยอดขายอย่างมีนัยสำคัญหรือไม่?\"\nเสนอการทดสอบทางสถิติที่เหมาะสม (Suitable Statistical Test): แนะนำวิธีการทดสอบทางสถิติที่เหมาะสมกับคำถามธุรกิจและประเภทข้อมูล เช่น t-test, Chi-square test, Simple Linear Regression พร้อมให้เหตุผลสั้นๆ ว่าทำไมจึงเลือกใช้วิธีนี้\nระบุข้อมูลนำเข้า/ผลลัพธ์ที่คาดการณ์ (Expected Input/Output):\nInput (ข้อมูลนำเข้า): อธิบายประเภทและลักษณะของข้อมูลที่จำเป็นสำหรับการทดสอบทางสถิตินั้นๆ เช่น ตัวแปรต้น, ตัวแปรตาม, หน่วยวัด\nOutput (ผลลัพธ์): อธิบายว่าผลลัพธ์ที่ได้จากการทดสอบจะเป็นอย่างไร เช่น ค่า P-value, ค่าสัมประสิทธิ์, ค่า R-squared\nสรุปผลลัพธ์หลักจากชิ้นงาน: สรุป Insight หรือผลลัพธ์สำคัญที่ได้จากวิธีการนี้\nข้อเสนอแนะเชิงกลยุทธ์/การตัดสินใจ: สรุปแนวทางการตัดสินใจหรือกลยุทธ์ที่สำคัญที่สุดที่ธุรกิจควรพิจารณาจากผลการวิเคราะห์\nBusiness Impact เชิงธุรกิจ: ผลกระทบเชิงบวกที่คาดว่าจะเกิดขึ้นกับธุรกิจจากการนำ Insight ไปใช้\n2. Conceptual Prototype Dashboard\nผู้เรียนต้องส่งแดชบอร์ด 1 หน้า ที่แสดงถึงการออกแบบและฟังก์ชันการทำงานเบื้องต้น โดยเน้นการจัดวางและการโต้ตอบของผู้ใช้:\nคำถามธุรกิจ/ปัญหาหลัก: เริ่มต้นด้วยการย้ำคำถามธุรกิจหรือปัญหาที่ใหญ่ที่สุดที่ต้องการแก้ไข\nแบบร่างแดชบอร์ด:\nสร้างภาพร่าง (Sketch) ของแดชบอร์ด อาจเป็นภาพวาดมือ, Mockup Tool, หรือเครื่องมือสร้างแดชบอร์ดแบบง่ายๆ\nระบุองค์ประกอบ Interactive พร้อมคำอธิบาย (Annotations Explaining Interactive Elements):\nในแบบร่าง ให้ระบุและอธิบาย Interactive Elements อย่างน้อย 2-3 ฟังก์ชัน (จากรายการเช่น Filter, Drill-down, Tooltips, Highlighting) ว่าแต่ละฟังก์ชันทำงานอย่างไร และช่วยให้ผู้ใช้สำรวจข้อมูลเพื่อค้นหา Insight ได้อย่างไร\nใช้ Annotations (ข้อความกำกับ) หรือโน้ตสั้นๆ บนภาพร่าง เพื่ออธิบายจุดประสงค์ของแต่ละ Visualization และวิธีการจัดวางองค์ประกอบ (Layout) \nสรุปผลลัพธ์หลักจากชิ้นงาน: สรุป Insight หรือผลลัพธ์สำคัญที่ได้จากวิธีการนี้\nข้อเสนอแนะเชิงกลยุทธ์/การตัดสินใจ: สรุปแนวทางการตัดสินใจหรือกลยุทธ์ที่สำคัญที่สุดที่ธุรกิจควรพิจารณาจากผลการวิเคราะห์\nBusiness Impact เชิงธุรกิจ: ผลกระทบเชิงบวกที่คาดว่าจะเกิดขึ้นกับธุรกิจจากการนำ Insight ไปใช้\n3. โมเดลทำนาย\nผู้เรียนส่งไฟล์โมเดล (.ipynb, .xlsx, etc.) และเอกสารสรุปผล 1 หน้า (metric, impact)\nโดยรายละเอียดของเอกสารสรุปผลควรมีองค์ประกอบ ดังนี้\nคำถามธุรกิจ/ปัญหาหลัก: เริ่มต้นด้วยการย้ำคำถามธุรกิจหรือปัญหาที่ใหญ่ที่สุดที่ต้องการแก้ไข\nระบุประเภทโมเดลที่เหมาะสม (Suitable Model Type): แนะนำประเภทของโมเดลทำนายที่เหมาะสมกับปัญหานั้น พร้อมให้เหตุผลสั้นๆ เช่น \nRegression Model สำหรับการทำนายค่าต่อเนื่อง\nClassification Model สำหรับการทำนายหมวดหมู่\nTime Series Model สำหรับการทำนายอนาคตตามช่วงเวลา) \nอธิบายคุณสมบัติข้อมูลนำเข้าและตัวแปรเป้าหมาย (Input Features and Target Variable):\nInput Features (คุณสมบัติข้อมูลนำเข้า): ระบุประเภทของข้อมูลที่มีคุณสมบัติ (Variables) ที่จะใช้เป็นปัจจัยในการทำนาย เช่น อายุลูกค้า, ประวัติการซื้อ, จำนวนการใช้งาน\nTarget Variable (ตัวแปรเป้าหมาย): ระบุว่าตัวแปรใดคือผลลัพธ์ที่ต้องการทำนาย เช่น \"Churn Yes/No\", \"จำนวนยอดขาย\", \"ประเภทสินค้าขายดี\"\nระบุวิธีการประเมินประสิทธิภาพของโมเดล (Model Performance Evaluation) ด้วยการ อธิบายว่า โมเดลจะถูกประเมินอย่างไร โดยระบุ Key Metrics อย่างน้อย 1-2 ตัวจากรายการดังกล่าว\nสำหรับ Classification อาจเป็น Accuracy, Precision, Recall, F1-Score; \nสำหรับ Regression อาจเป็น RMSE, MAE, R-squared\nสรุปผลลัพธ์หลักจากชิ้นงาน: สรุป Insight หรือผลลัพธ์สำคัญที่ได้จากวิธีการนี้\nข้อเสนอแนะเชิงกลยุทธ์/การตัดสินใจ: สรุปแนวทางการตัดสินใจหรือกลยุทธ์ที่สำคัญที่สุดที่ธุรกิจควรพิจารณาจากผลการวิเคราะห์\nBusiness Impact เชิงธุรกิจ: ผลกระทบเชิงบวกที่คาดว่าจะเกิดขึ้นกับธุรกิจจากการนำ Insight ไปใช้\n                ",
            "rubric": "\n| **Artifact** | **Yes** | **Almost** | **Not Yet** |\n|--------------|---------|------------|--------------|\n| **1. Statistical Model Conceptual Note** | ระบุคำถามทางธุรกิจที่วัดผลได้ เลือกวิธีการทางสถิติที่เหมาะสมและมีเหตุผลรองรับ  \nอธิบายข้อมูลนำเข้า (ตัวแปร, หน่วยวัด) และผลลัพธ์ที่คาดหวัง เช่น p-value, coefficient ได้ถูกต้อง  \nพร้อมสรุป Insight, ข้อเสนอแนะเชิงกลยุทธ์ และ Business Impact ได้ครบทุกมิติ | ชิ้นงานมีโครงสร้างครบแต่ยังไม่สมบูรณ์ เช่น เหตุผลในการเลือกวิธีวิเคราะห์ยังไม่ชัดเจน ข้อมูลนำเข้าไม่ครอบคลุม หรือ Insight ยังไม่สามารถนำไปสู่ข้อเสนอเชิงกลยุทธ์ได้ชัดเจน | ขาดองค์ประกอบสำคัญ เช่น คำถามธุรกิจไม่ชัดเจน ใช้วิธีผิด หรือไม่มีการสรุป Insight และข้อเสนอที่นำไปใช้ได้จริง |\n| **2. Conceptual Prototype Dashboard** | ระบุคำถามทางธุรกิจที่วัดผลได้ และแบบร่างแดชบอร์ดสื่อถึงคำถามทางธุรกิจ  \nจัดวางองค์ประกอบเป็นระเบียบ มีฟังก์ชันโต้ตอบ (Interactive) อย่างน้อย 2 องค์ประกอบ พร้อมอธิบายว่าใช้อย่างไรและช่วยให้เข้าใจข้อมูลได้อย่างไร  \nมีข้อความกำกับ (annotation) ชัดเจนในแต่ละส่วนของแดชบอร์ด  \nสรุป Insight ได้ตรงกับข้อมูล และเสนอแนวทางตัดสินใจที่ชัดเจน พร้อมอธิบายผลดีที่อาจเกิดขึ้นกับธุรกิจ | แดชบอร์ดมีครบทุกส่วน แต่บางอย่างยังไม่ชัด เช่น คำถามธุรกิจยังกว้าง ฟังก์ชันโต้ตอบยังไม่อธิบายดีพอ หรือการจัดวางข้อมูลยังไม่ชัดเจน  \nมี Insight และข้อเสนอแนะ แต่ยังไม่เชื่อมโยงกับข้อมูลทั้งหมด หรือยังไม่เห็นชัดว่าจะช่วยตัดสินใจอย่างไร | แดชบอร์ดยังไม่ตอบโจทย์ ไม่มีคำถามธุรกิจที่ชัดเจน จัดวางข้อมูลไม่เป็นระบบ ไม่มีฟังก์ชันโต้ตอบหรือไม่มีคำอธิบาย  \nแสดง Insight ไม่ชัด หรือไม่มีข้อเสนอแนะที่ใช้ได้จริง และไม่เห็นผลลัพธ์ที่ธุรกิจจะนำไปใช้ต่อได้ |\n| **3. โมเดลทำนาย** | ระบุคำถามธุรกิจที่ชัดเจน เลือกประเภทโมเดลทำนายที่เหมาะสมกับคำถามและข้อมูล พร้อมอธิบายเหตุผล  \nอธิบายข้อมูลนำเข้าและตัวแปรเป้าหมาย พร้อมระบุวิธีประเมินประสิทธิภาพของโมเดลโดยใช้ metric ที่เหมาะสม  \nมีการแปลผลลัพธ์ออกมาเป็น Insight สำคัญ และเสนอแนวทางตัดสินใจที่สามารถนำไปใช้ได้จริงในธุรกิจ | สร้างโมเดลและเอกสารสรุปได้ตามโครงสร้างหลัก แต่บางส่วนยังไม่ชัดเจน เช่น คำถามธุรกิจยังไม่เฉพาะเจาะจง หรือเลือกโมเดลได้เหมาะสมแต่ไม่มีเหตุผลประกอบชัดเจน  \nข้อมูลนำเข้าและตัวแปรเป้าหมายระบุไว้แต่ยังคลุมเครือ หรือ metric ที่ใช้ประเมินยังไม่ตรงกับปัญหาทางธุรกิจ  \nมี Insight และข้อเสนอเชิงกลยุทธ์แต่ยังไม่สัมพันธ์กับผลลัพธ์ | ส่งโมเดลไม่ครบ หรือขาดเอกสารสรุปที่จำเป็น  \nคำถามทางธุรกิจไม่ชัดหรือไม่เกี่ยวข้องกับการทำนาย  \nเลือกประเภทโมเดลไม่เหมาะสมหรือไม่มีเหตุผลรองรับ  \nข้อมูลนำเข้าไม่ชัดเจนหรือไม่มีการระบุตัวแปรเป้าหมายอย่างถูกต้อง  \nไม่สามารถระบุ metric วัดผลได้ หรือเลือก metric ไม่ตรงกับโจทย์ธุรกิจ  \nขาด Insight ที่ได้จากโมเดล |\n\n                ",
            "reflect": "\n300-word limit\nโปรดตอบคำถามดังต่อไปนี้:\nในกระบวนการวิเคราะห์ข้อมูล คุณพบข้อผิดพลาดหรือข้อสมมติฐานใดที่ส่งผลต่อผลลัพธ์ของโมเดลหรือ Insight ที่ได้? และอะไรคือสาเหตุที่ทำให้เกิดข้อผิดพลาดเหล่านั้น?\nหากคุณต้องทำโปรเจกต์ที่คล้ายคลึงกันในอนาคต คุณจะปรับเปลี่ยนวิธีการทำงานหรือขั้นตอนใด เพื่อป้องกันไม่ให้เกิดข้อผิดพลาดเดิมซ้ำอีก?\nPassing: ผู้เรียนสามารถสะท้อนข้อผิดพลาดหรือข้อสมมติฐานที่เกิดขึ้นระหว่างการวิเคราะห์ข้อมูลได้อย่างชัดเจน พร้อมอธิบายว่าข้อผิดพลาดเหล่านั้นส่งผลต่อผลลัพธ์ของโมเดลหรือ Insight อย่างไร รวมถึงวิเคราะห์สาเหตุที่ทำให้เกิดข้อผิดพลาด นอกจากนี้ ผู้เรียนสามารถเสนอแนวทางหรือขั้นตอนที่จะปรับปรุงในการทำงานในอนาคตอย่างเป็นรูปธรรม เพื่อป้องกันไม่ให้เกิดข้อผิดพลาดซ้ำ \nNot Passing: คำตอบไม่ตรงตามเกณฑ์การผ่าน\n                "
        },
        "Reference": "\nStorytelling with Data (Cole Nussbaumer Knaflic)\nIntroduction to Statistical Learning\nPower BI Dashboard in a Day Guide\nHands-On Machine Learning with Scikit-Learn\n        ",
        "Resource": "\nSCB Academy\nSource 01 \n4_2025_DATA COE_Learning Catalogue_workshop_V1.20122024 (2).pdf\n1) DATA ANALYTICS FOR UPSKILLING (DA4U) WITH POWER BI / EXCEL TOOL\n2) ADVANCED POWER BI FOR BUSINESS ANALYSIS\n3) MACHINE LEARNING BY PYTHON\nSource02\n3_2025_DATA COE_ Learning Catalogue_eLearning_V1.20122024 (3).pdf\n4) Excel for Data Analytics \n5) Power BI 102\n6) Power BI 103\nStatistical Concepts and their Applications In Business Analytics | Simplilearn, Retrieved on 17 July 2025, from https://youtu.be/6XX3pX0UXzU\n3 Statistical Analysis Methods You Can Use to Make Business Decisions, Retrieved on 17 July 2025, from https://online.hbs.edu/blog/post/statistical-analysis-methods\nPredictive model คืออะไร?, Retrieved on 17 July 2025, from https://youtu.be/wRl_5b2eGdk\n        "
    }
]